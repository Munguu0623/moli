---
title: Мужаан
date: '2023-03-28'
tags: ['Барилга']
draft: false
summary: Гал тогооны шүүгээнээс таазны дамнуурга хүртэлх барилгын модон хэсэг, эдлэлийг хийх, холбох байдлаар мужаан хүн барилгын төсөлд өргөн хүрээний ажил гүйцэтгэнэ
---

## Мужаан юу хийдэг вэ?

Мужаан хүн барилгын модон хэсэг, эд ангийг хийж суурилуулдаг.Эдгээрт дээврийн дамнуур нуруу , шалны суурь хөндлөвч, ханын хаалт зэрэг томоохон хэсгүүдээс гадна шат, гал тогооны шүүгээ , хаалга , хөвөөвч зэрэг дотоод хэсгүүд ч багтана.
Мужаан нь зураг, төлөвлөгөө гаргаж, модон эд ангиуд нь аюулгүйн болон чанарын стандарт шаардлагыг хангаж байхад анхаарна.
Ерөнхийдөө мужаанууд модон эдлэлийн техник, багаж хэрэгслийн талаархи мэдлэгээ ашиглан олон төрлийн модон бүтэц, эд зүйлсийг бий болгож, засдаг.

![Carpenter](https://major.com.au/wp-content/uploads/2019/12/Carpenter-with-Timber-1.jpg)

## Дундаж цалин

Мужааны дундаж цалин дэлхийн улс орон, бүс нутгаас хамаарч ихээхэн өөр өөр байдаг. Амьжиргааны өртөг, мужааны эрэлт, орон нутгийн эдийн засгийн нөхцөл байдал зэрэг хүчин зүйлүүд мужааны цалинд нөлөөлнө.

- **Олон улсад нэг жилд** : 26,000-55,000 доллар
- **Монгол улсад нэг сард** : 800,000-2,000,000 төгрөг

## Мужаанд тавигдах шаардлага

- Бүрэн дунд боловсролын диплом эсвэл түүнтэй адилтгах диплом.
- Мужааны сургалтанд хамрагдсан байх нь ажлын гараагаа эхлэхэд давуу тал болно.
- Гарын эв дүй болон багаж хэрэгсэлтэй зөв ажиллах ур чадвар.
- Үйлчлүүлэгч болон баг хамт олонтойгоо харицах харлцааны чадвар.
- Ажлын байрны аюулгүй байдлыг мэддэг, дагаж мөрдөх.

## Ур чадвар

> Амжилттай мужаан болоход голлох ур чадварууд

Үүнд:

- Талбайн менежерээс заавар авч, хамтран ажиллагчдаа чиглүүлэн багаар ажиллах чадвар.
- Өвөрмөц хүрээ гэх мэт тавилгын гоёл чимэглэлийн хэсгийг хийж урлах бүтээлч чадвар
- Зөв хэмжээ өвч тооцоо хийх чадвар
- Материалыг огтолж, хэлбэржүүлж, угсрахад олон төрлийн багаж төхөөрөмж ашиглах ур дүй
- Биеийн хүч, эрүүл чийрэг байдал

## Мужааны ажиллах орчин

Мужаанууд ихэвчлэн дотор болон гадаа янз бүрийн нөхцөлд ажилладаг. Тэд барилгын талбай, орон сууц эсвэл худалдааны үйлчилгээний барилгад ажиллаж болно.

- Барилгын талбай: Мужаанууд шинэ барилга байгууламж барих эсвэл хуучин барилга байгууламжийг шинэчлэхийн тулд барилгын талбай дээр ажиллаж болно. Тэд хэт халуун, хүйтэн зэрэг цаг агаарын янз бүрийн нөхцөлд ажиллах ба шатаар авирах эсвэл өндөрт ажиллах шаардлагатай байж болно.
- Орон сууцны байшин: Мужаанууд шинэ нэмэлтүүд барих, гал тогоо, угаалгын өрөөг засах, тагт, хашаа барих зэрэг орон сууцны байшин дээр ажиллаж болно. Тэд хүн амьдарч байгаа орон сууцанд ажиллаж магадгүй тул байшингийн эздийн өмчийг хүндэтгэх хэрэгтэй.
- Үйлдвэрийн цех: Зарим мужаанууд тавилга, шүүгээ эсвэл бусад модон эдлэлийн төсөл барихын тулд цехэд ажиллаж болно. Эдгээр цехүүд нь гэр, гараж, тусдаа барилга гэх мэт янз бүрийн орчинд байрлаж болно.


![Carpenter](https://img.freepik.com/premium-photo/carpenter-work-his-workshop_573497-234.jpg?w=1060)

## Хэрхэн мужаан болох вэ?

Мужаан болох нь ихэвчлэн боловсрол, практик туршлага хосолсон байдаг. Мужаан болохын тулд дараах алхмуудыг хийж болно.

- Мужааны мэргэжлээр ажиллахаасаа өмнө тухайн ажлынхаа талаар сайн ойлгох нь чухал. Өөрт тохирох мужааны төрөл, ашиглах багаж хэрэгсэл, ур чадвар зэргийг судалж үз.
- Боловсрол олж авах: Мужаан болоход албан ёсны боловсрол шаардлагатай байдаггүй ч мэргэжлийн хөтөлбөр эсвэл дагалдан суралцах нь илүү ашигтай. Та мөн мужааны хөтөлбөр санал болгодог МСҮТ болон мужааны сургалтуудад суралцах боломжтой.
- Дагалдан суралц: Олон мужаан ажлын гараагаа дагалдангаар эхлүүлж, туршлагатай мэргэжилтнүүдтэй мөр зэрэгцэн ажиллаж, ажлын байран дээрх ур чадварт суралцдаг. 
- Ур чадвараа хөгжүүл: Туршлага олж авснаар барилга байгууламж барих, зураг төсөл унших, багаж хэрэгсэл ашиглах зэрэг чиглэлээр ур чадвараа сайжруулахад анхаарлаа хандуулаарай.
- Мөн мужааны сургалтанд хамрагдаж мэргэжлийн үнэмлэх сертификат авч болно


## Холбоотой мэргэжлүүд

- Сантехникч
- Цахилгаанчин

## Сонирхол

- Инженерчлэл
- Барилга
- Дизайн технологи
- Модон эдлэл
- Гар урлал

