---
title: Шилдэг мэргэжил гэж байхгүй, шилдэг мэргэжилтэн л байдаг.
date: '2018-08-15'
tags: ['Инженерчлэл ба үйлдвэрлэл']
draft: false
summary: ''
---

Их сургууль хийгээд ерөнхий боловсролын сурагчид төгсөх цаг хаяанд иржээ. Нөгөө талаас арван жилийн сурагчид өөрсдийн сонирхолд нийцсэн, цаашдын амьдралаа бий болгох хөдөлмөрийн эхлэлийг тавьдаг юм. Гэвч хувь хүний сонирхлоос гадна хөдөлмөрийн зах зээлийг судлахгүйгээр мэргэжил сонгоно гэж байдаггүй. Мөн ажлаа солих, эсвэл өөр мэргэжлээр ажиллахыг хүссэн хүмүүс нэлээд бий. Тэгвэл энэ удаагийн нийтлэлээр манай улсад эрэлттэй байгаа ажил мэргэжил болон өндөр цалинтай салбаруудын мэлээллийг хүргэж байна.

Хэт сэтгэлийн хөөрлөөр нэг мэргэжил сонгодог ч хөдөлмөрийн зах зээл тэрхүү мэргэжилээр "ханачихсан" байвал чамд өрсөлдөгч олон, тэдэн дундаас цойлж гарах нэг бэрхшээл тулгарна.

![web site developer](https://images.unsplash.com/photo-1531545514256-b1400bc00f31?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1674&q=80)

## Манай улсад эрэлт хэрэгцээ өндөр байгаа мэргэжлүүд

1. Системийн аюулгүй байдал
2. Химийн инженерчлэл ба боловсруулалт
3. Байгаль орчин хамгаалах технологи
4. Механик инженер
5. Хиймэл оюун ухаан
6. Утасгүй холбоо
7. Өгөгдлийн ухаан
8. Сэргээгдэх эрчим хүч
9. Электроник
10. Хүрээлэн буй орчин судлал
11. Биологи
12. Хүнсний инженерчлэл
13. Уул уурхайн ашиглалтын технологи
14. Хаягдал боловсруулах технологи
15. Газрын тосны инженер
16. Биотехнологи
17. Био-Инженерчлэл
18. Нано шинжлэх ухаан, нано инженерчлэл
19. Ойн инженер
20. Мал аж ахуй /Зоо техник, мал зүйч/
21. Мал эмнэлзүй
22. Газар тариалангийн аж ахуй /агрономи/
23. Агрохими
24. Хөрс судлал
25. Био-Анагаах ухаан
26. Сувилахуй
27. Нийгмийн эрүүл мэнд
28. Сургуулийн өмөх насны боловсролын багш
29. Бага ангийн багш
30. Тусгай хэрэгцээт боловсролын багш
31. Театрийн хөгжмийн найруулга
32. Театарчилсан тоглолт, баяр наадмын найруулга
33. Түүх соёлын дурсгалт зүйлсийн сэргээн засварлалт

## Манай улсад хөдөлмөрийн зах зээлд илүүдэлтэй байгаа мэргэжлүүд

1. Хуульч
2. Эдийн засагч
3. Нягтлан бодогч, санхүү
4. Түүхч, Философич, Улс төр судлаач
5. Сэтгүүлч, Нийгэм судлаач, Бизнесийн удирдлага

![web site developer](https://marketing-assets.wheniwork-production.com/2021/06/10170614/labor_shortage_post_header-scaled.jpg)

Хөдөлмөр зуучлалын үйлчилгээ үзүүлдэг “Mongolia Talent Network” компани өнгөрсөн жил Монгол Улсад олгодог цалингийн хэмжээг салбар мэргэжлээр тооцож гаргасан. Өндөр цалинтай ажил мэргэжлийг дурдвал уурхайн инженер 2.5 сая төгрөг, геологичид 2.4 сая төгрөгийн дундаж цалинтай байна. Харин Засгийн газар болон бусад байгууллагатай харилцах ажилтнууд 2.5 сая төгрөгийн, банк санхүүгийн ажилтнууд хоёр сая төгрөгийн, худалдан авалт, ложистик үйлчилгээ үзүүлэгчид 1.9 сая төгрөгийн, нягтлан бодогч, аудиторууд 1.8 сая төгрөгийн дундаж цалинтай байгаа аж.

Мөн судалгаагаар ажилтны ур чадвар, туршлага түүний цалинд хэрхэн нөлөөлдгийг тодорхойлсон байна. Судалгаа англи хэлний өндөр мэдлэгтэй хүмүүсийн дундаж цалин 3.2 сая төгрөг болохыг тогтоожээ. Мөн дээд боловсрол эзэмшээгүй хүний цалингийн доод түвшин 500 мянган төгрөг орчим байхад магистр болон түүнээс дээш зэрэгтэй албан хаагчийн цалин нь 850 мянган төгрөгөөс эхэлж байна.
