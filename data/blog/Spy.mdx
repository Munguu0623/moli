---
title: Тагнуулын ажилтан
date: '2023-04-08'
tags: ['Батлан хамгаалах, Онцгой байдал']
draft: false
summary: Далд ажиглахаас мэдээллийг хянах хүртэлх төрөл бүрийн арга замаар иргэд, улсын аюулгүй байдлыг хамгаална.
---

## Тагнуулын ажилтан юу хийдэг вэ? 

Тагнуулын ажилтан эх орноо батлан хамгаалахын тулд аюул занал, алан хядах үйл ажиллагаа, хүний наймаа гэх мэт зохион байгуулалттай, ноцтой гэмт хэргээс сэргийлж, тэмцэнэ.Тагнуулын ажилтны гол зорилго нь тагнуулын болон стратегийн зорилгоор ашиглаж болох мэдээллийг олж авах бөгөөд үндэсний аюулгүй байдалд аюул заналхийлж болох хувь хүн, бүлэг, байгууллагын талаарх нууц  мэдээллийг цуглуулж дүн шинжилгээ хийнэ.

Тагнуулын цуглуулсан мэдээллийг цэрэг, улс төр, эдийн засаг, технологийн салбарт стратегийн давуу тал олж авахад ашигладаг.
Тагнуулчид цахим чагналт, тандалт, хакердах гэх мэт янз бүрийн аргаар мэдээлэл цуглуулж болох ч тагнуулчдын үйл ажиллагаа нь хууль тогтоомжид захирагддаг бөгөөд тэдний үйл ажиллагааг хууль эрх зүй, ёс зүйн хүрээнд явуулахад хяналт тавьж, хариуцлагын арга хэмжээ авдаг гэдгийг тэмдэглэх нь зүйтэй.

![Spy](https://img.freepik.com/premium-vector/set-special-agents-male-female-characters-spying-spraying-poison-door-handle-using-technics-equipment-secret-surveillance-fbi-service-spy-job-linear-people-vector-illustration_87771-14161.jpg?w=2000)

## Дундаж цалин

Тагнуулын ажилтнуудын цалин хөлс нь тэдний ажиллаж буй байгууллага, тэдний туршлага, мэдлэгийн түвшин, тухайн байгууллагад гүйцэтгэх үүрэг зэрэг хүчин зүйлээс хамаарч харилцан адилгүй байж болно.

- **Олон улсад нэг жилд** : 55,000 - 90,000 доллар
- **Монгол улсад нэг сард** : 2,000,000 - 4,000,000 төгрөг

## Тагнуулын ажилтанд тавигдах шаардлага

Холбогдох чиглэлээр баклавр болон түүнээс дээш зэрэгтэй байх шаардлагатай.
- Тагнуулын байгууллагад ажиллах эрмэлзэл, сонирхолтой, тогтвортой, томилсон газар ажиллах боломжтой байх;
- Тухайн албан тушаалын тодорхойлолтод заасан шаардлага хангасан боловсрол, мэргэжил, мэдлэг эзэмшсэн байх;
- Эх оронч үндэсний үзэл төлөвшсөн байх;
- Монгол Улсын аюулгүй байдал, үндэсний язгуур ашиг сонирхлыг урьтал болгодог байх;
- Албан үүргээ хэрэгжүүлэхдээ улс төрийн нам, хүчний нөлөөлөлд автагдахгүй байх;
- Хуулийг дээдлэн хүндэтгэж сахин биелүүлдэг байх;
- Ажлын ачаалал даах, хүнд, бэрхшээлтэй, гэнэтийн нөхцөл байдалд ажиллах чадварыг эзэмшсэн байх;
- Ёс зүйн хэм хэмжээг мөрддөг, үнэнч, шударга байх;
- Харилцааны ур чадвартай байх;
- Биеийн эрүүл мэнд болон сэтгэцийн өвчин, эмгэггүй байх;
- Бие бялдрын зохих түвшний бэлтгэлийг хангасан байх.

## Ур чадвар

Чадварлаг тагнуулын ажилтан болоход голлох ур чадварууд:

- Хамт олон болон бусад агентлагийн ажилтнуудтай хамтран ажиллах чадвар
- Тагнуулын мэдээ, тайлан бичих бичгийн болон аман ярианы чадвар
- Ажиглалт, шинжилгээ судалгааны чадвар, асуудал шийдвэрлэх ур чадвар
- Урт хугацаагаар үргэлжилж мэдэх үүрэг даалгаварт зохион байгуулалттай хандах
- Тагнуулын мэдээ, тайлан бичих бичгийн болон аман ярианы чадвар
- Хувийн зохион байгуулалт, харилцах болон хамтран ажиллах ур чадвартай
- Англи хэлний дундаас доошгүй түвшний мэдлэгтэй
- Компьютерийн хэрэглээний програмуудыг бүрэн ашиглах чадвартай
- Ажлын ачаалал даах, дасан зохицох ур чадвартай

## Тагнуулын ажилтны ажиллах орчин

- Нууцлал: Тагнуулчид нууцлалыг хамгийн өндөр түвшинд хангасан орчинд ажилладаг. Үүнд аюулгүй барилгад ажиллах эсвэл нууцлагдмал үүрэг гүйцэтгэх ажил багтаж болно.
- Хяналт: Тагнуулчид хувь хүн эсвэл сонирхлын бүлгийг ажиглаж, мөрдөхөд ихээхэн цаг зарцуулдаг. Үүний тулд янз бүрийн технологи эсвэл биет тандалтын аргаар ажиллана.
- Аялал: Тагнуулчд тагнуулын мэдээлэл цуглуулах үйл ажиллагаа явуулахын тулд дотоод болон олон улсын хэмжээнд аялах шаардлагатай болдог.
- Хамтын ажиллагаа: Тагнуулчид ихэвчлэн багийн нэг хэсэг болон ажиллаж, бусад тагнуулын мэргэжилтнүүдтэй хамтран мэдээлэл цуглуулж, дүн шинжилгээ хийдэг.

Ерөнхийдөө тагнуулын ажлын орчин нь нууцлал, тандалт, аялал томилолт, аюул эрсдэл, хамтын ажиллагаа зэргээр тодорхойлогддог.

![Spy](https://can2-prod.s3.amazonaws.com/petitions/photos/000/206/918/original/pisa-covid-surveillance-adobe-stock.jpeg)

## Хэрхэн тагнуулын ажилтан болох вэ?

Төрийн тагнуулын ажилтан болохын тулд тухайн улсын иргэн байх ёстойгоос гадна бие бялдар, сэтгэл зүй, намтрын тухайд шалгалтыг давсан байх шаардлагатай.Карьер тань ажилд сонгогдсон тэрхүү ур чадвараас тань хамаарах ч цаашид мэргэшиж гүнзгийрэх цэргийн тагнуул гэх мэт олон талбар бий. 

Монгол улсад тагнуулын байгууллагын(ТЕГ) төрийн тусгай албан тушаалд орох иргэнээс авах мэргэшлийн шалгалтын бүрэлдэхүүн хэсэг:

- Сэтгэл зүйг тодорхойлох сорил;
- Полиграфын сорил (иргэн сорилд хамрагдахыг зөвшөөрсөн тохиолдолд явуулна);
- Бие бялдрын бэлтгэлийн шалгалт (Тагнуулын байгууллагын төрийн тусгай албан тушаалд анх орох иргэнээс цэргийн албан хаагчийн бие бялдрын бэлтгэлжилтийн нормативыг шалгана);
- Ерөнхий мэдлэгийн шалгалт;
- Ур чадварын шалгалт;
- Ярилцлага (сул орон тоонд ажиллахад шаардлагатай ур чадвар, мэдлэг, хандлагыг тодорхойлоход чиглэнэ).

Сэтгэл зүй, полиграфын шалгалтад тэнцсэн иргэн ерөнхий мэдлэгийн шалгалтад орох эрхтэй болно.

Ерөнхий мэдлэгийг дараах хүрээнд сорилын хэлбэрээр шалгана:
- Монгол Улсын Үндэсний аюулгүй байдлыг хангах бодлого, үйл ажиллагаа;
- Олон улсын хамтын ажиллагаан дахь Монгол Улсын үүрэг, оролцоо;
- Монгол Улсын төрийн албаны шинэтгэл, төрийн албаны тухай хууль тогтоомж;
- Тагнуулын байгууллагын үйл ажиллагаанд холбогдох хууль тогтоомж.

Ерөнхий мэдлэгийн шалгалтын хүрээнд уншиж судлах хууль тогтоомж, баримт бичиг:

- Монгол Улсын Үндсэн хууль;
- Монгол Улсын Үндэсний аюулгүй байдлын үзэл баримтлал;
- Монгол Улсын гадаад бодлогын үзэл баримтлал;
- Төрийн албаны тухай хууль;
- Хөдөлмөрийн тухай хууль;
- Авлигын эсрэг хууль;
- Нийтийн албанд нийтийн болон хувийн ашиг сонирхлыг зохицуулах, ашиг сонирхлын зөрчлөөс урьдчилан сэргийлэх тухай хууль;
- Хүний хувийн мэдээлэл хамгаалах тухай хууль;
- Цэргийн албан хаагчийн эрх зүйн байдлын тухай хууль;
- Шилэн дансны тухай хууль;
- Тагнуулын байгууллагын тухай хууль;
- Гүйцэтгэх ажлын тухай хууль;
- Төрийн болон албаны нууцын тухай хууль;
- Кибер аюулгүй байдлын тухай хууль;
- Бусад холбогдох хууль тогтоомж.

## Холбоотой ажил, мэргэжлүүд

- Шинжээч
- Кибер аюулгүй байдлын мэргэжилтэн
- Цагдаа
- Мөрдөгч

## Сонирхол

- Сэтгэл судлал
- Өнөөгийн байдал
- Хэл 
- Шинжлэх ухаан
- Эдийн засаг
- Түүх

Хэрвээ та өөрийн сонирхолоо хараахан мэдэж амжаагүй бол доорх линкээр орж өөрийн сонирхолоо олж мэдээрэй 😊
